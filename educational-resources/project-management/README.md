به نام خدا

# مدیریت پروژه ایجاد نرم‌افزار با کمک چارچوب اسکرام

## مقدمه
در نظر بگیرید که هر آزمایش از آزمایشگاه درس مهندسی نرم‌افزار به‌مثابه‌ی یک sprint در متدولوژی اسکرام است. تیم اسکرام متشکل از «نقش»های زیر است:

![what-is-scrum-team](https://github.com/ssc-public/Software-Engineering-Lab/assets/45389673/f6cea19a-0a17-44e9-9549-023d91d12913)

### نقش‌های تیم اسکرام

توجه کنید که «نقش» با «نفر» متفاوت است. با وجود نقش‌های فراوان، حتی یک تیم سه‌نفره هم می‌تواند از متدولوژی اسکرام استفاده کند، به‌شرط آن که بعضی از افراد بیش از یک نقش را به‌عهده بگیرند. به طور معمول در یک تیم اسکرام، نقش‌ها به‌صورت زیر است:

#### ۱. نقش Product Owner (صاحب محصول)
نقش Product Owner مسئول تعریف و اولویت‌بندی backlog محصول است.
- او به‌طور نزدیک با ذینفعان همکاری می‌کند تا نیازها را درک کند و اطمینان حاصل کند که تیم ویژگی‌های درستی را ارائه می‌کند.

#### ۲. نقش Scrum Master:
نقش Scrum Master فرآیند Scrum را تسهیل می‌کند و اطمینان حاصل می‌کند که تیم به اصول Scrum پایبند باشد.
- او موانع را برطرف می‌کند، تیم را مربی‌گری می‌کند و به بهبود مداوم کمک می‌کند.
- نقش او در حفظ چابکی تیم بسیار مهم است.

#### ۳. تیم ایجاد:
تیم ایجاد شامل افرادی است که کار پیاده‌سازی را انجام می‌دهند.
- آن‌ها برای تحویل محصول در هر sprint همکاری می‌کنند.
- آن‌ها با انجام کارهای متعهد شده در sprint backlog، کارها را پایان می‌دهند.


## برد اسکرام

در هر sprint، شما و هم‌گروهی‌هایتان در نقش یک «تیم اسکرام» عمل می‌کنید، البته لزومی ندارد که همه‌ی تکنیک‌ها و رویه‌های عملیاتی اسکرام را انجام دهید. تمرکز ما روی استفاده‌ی تیم شما از «بُرد اسکرام» است.


## هدف تیم آموزش درس از این کار چیست؟
- آشنایی شما دانشجویان با انجام کار گروهی در قالب یک متدولوژی ایجاد نرم‌افزار
- آشنایی شما با برد اسکرام، چگونگی شکستن و تقسیم وظایف
- راحت‌تر شدن کار شما برای انجام هر آزمایش (در صورتی که استفاده از برد اسکرام را یک کار اضافی می‌بینید، دارید از برد درست استفاده نمی‌کنید!)
- امکان بررسی تیم آموزش که وظایف چگونه بین اعضای تیم شکسته و تقسیم شده است (تا در صورت لزوم، امکان قضاوت بر اساس آن  وجود داشته باشد)


## توصیه‌ها
- برای هر آزمایش، ابتدا یک جلسه‌ی sprint planning انجام دهید.
  - هدف از این جلسه را فهم دقیق نیازمندی‌های آزمایش قرار دهید.
  - پس از فهم نیازمندی‌های آزمایش (که مسئولیت فهم دقیق آن با نقش Product Owner است)، با مشارکت همه‌ی اعضای «تیم اسکرام»، وظایف برآمده از آزمایش را بین اعضای «تیم ایجاد» بشکنید و تقسیم کنید.
  - وظایف تقسیم‌شده را در برد اسکرام وارد کنید.
- پس از مشخص‌شدن وظایف هر یک از اعضای تیم ایجاد، در طول sprint، اقدام به انجام وظایف کنید.
  - با انجام‌شدن وظایف، برد اسکرام را به‌روز کنید.


 ## چگونگی کار با بُرد گیت‌هاب
- فیلم آموزشی

## معیارهای ارزیابی کار شما
- تعریف وظایف در برد
- تقسیم وظایف بین اعضای تیم ایجاد
- پیش‌بردن تسک‌ها در برد، همگام با انجام آن‌ها

## نکات پایانی
- توجه کنید که حتماً برد را به‌حالت عمومی دربیاورید!
- لینک برد را ضمیمه‌ی گزارش آزمایش خود کنید.
